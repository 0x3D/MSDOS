<h2> Individuell reflektion vecka 6 </h2>

___

<h3> Namn: Axel Hertzberg </h3>
<h3> Program: Informationsteknik </h3>

___

## Vad jag vill lära mig och förstå bättre
Om man går tillbaka till förra sprinten då jag ville lära mig mer om __Props__
så är det något jag har fått grepp om och utnyttjat i vår applikation. Så det är
något jag tar med mig från förra sprinten.

Vår stakeholder Alexander vill att man ska  logga in med ett lägenhetsnummer samt ett lösenord. Detta
lösenordet ligger i nuläget väldigt avslöjande på något som kallas
__localstorage__ i sin webbläsare(som man enkelt kan komma åt och hitta). Med detta sagt vill jag denna vecka lära mig
hur man kan dölja detta lösenordet. Detta kan jag göra genom att läsa om
__hashing__ och följa youtube videor hur man skall göra. Målet är att detta inte
skall vara såhär då Alexander vår stakeholder inte ville detta. Förhoppningsvis
är det något vi inte behöver förhandla bort med honom om vi löser det under
nästa sprint. 

## Hur jag kan hjälpa någon eller hela gruppen lära sig något nytt.
Börjar med förra sprinten där jag nämnde att jag skulle göra en genomgång av den
koden jag hade skrivit i applikationen gjordes under måndagen 3/5. Detta var
något som uppskattades även om det var än del i koden som man redan hade gått
igenom innan.

Hur jag ska lära någon eller hela gruppen under nästa sprint kommer jag
fortsätta med det som jag gjorde i måndags, alltså en genomgång av den nya koden
jag har skrivit. Jag kommer också fortsätta ge förslag på våra __pull requests__
i programmet __GIT__. Detta gör så att gruppen kan se mina förslag på
förbättringar samt att jag också kan se deras förslag och lära mig på det också.
Genom konstruktiva kommentarer kan någon eller några i gruppen lära sig på det.
Alltså är det en sak som kommer göras under nästa sprint också.

## Mitt bidrag till gruppens arbete av Scrum
Återigen hade jag rollen som __Projectowner__. Jag gjorde precis som förra
veckan att jag kollade över vilka uppdrag gruppmedlemmarna hade tagit och gjorde
en check av deras plan om hur de skulle lösa uppdraget. En annan sak jag gjorde denna vecka var att jag hade mycket
kontakt med Alexander för att visa hur vi har löst hans "problem". Eftersom
Alexander inte vet i detalj vad för grejer vi implementerar varje vecka i
applikationen så är det lätt att saker inte blir som han vill. Därför var mitt
bidrag till gruppens arbete av Scrum denna veckan att ha en detaljrik
presentation av applikationen så att den ska uppföra sig så som han vill. Med
detta gjort visste jag vilka ändringar som behövde göras för att få en bra
applikation till Alexander.

## Mitt bidrag till gruppens leverans.
Denna veckan la jag stort arbete på att refaktorisera redan skriven kod i
applikationen, samt få klart mina userstories jag tog på mig denna veckan.
Detta var bland annat att få en emailbekräftning när en bokning hade gjorts. Har
också fortsatt göra code-review på gruppens bidrag. Jag har märkt att __Code-reviews__ har gjort
så vi som grupp har hittat en bra process för att få en bättre applikation
vilket är positivt.
